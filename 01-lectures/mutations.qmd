# Mutasyonlar

Mutasyon, canlı organizmaların genetik materyali olan DNA veya RNA diziliminde meydana gelen kalıcı değişiklikler olarak tanımlanır. Bu değişiklikler, tek nükleotidin değişiminden kromozom segmentlerin büyük ölçekli yeniden düzenlenmelerine kadar çeşitlilik gösterebilir (Fitzgerald & Rosenberg, 2019). Mutasyona sahip bir organizma, mutant olarak adlandırılır (Najafi & Pezeshki, 2013). Genomik varyasyonlar, genetik materyaldeki mutasyonlar, eşeyli üreme yoluyla genlerin rekombinasyonu ve popülasyonlar arasındaki gen akışı sonucu oluşmaktadır (Güçlü vd., 2014). 